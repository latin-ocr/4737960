vis iure potentior omnia administrat-etz tum necesse erat saepius evenire,
ut vel ii, quorum res non esset superior vel ii, quibus contra saevos hostes
nihil in iure praesidii esset, in deorum templa confugerent. Denique, ut
rem breviter complectamur, etiamsi ea potissimum exempla, ubi supplices
violati sint, a rerum scriptoribus litteris mandata esse concedi oporteat,
hoc tamen divinum ius quod supplices tutos praestaret iam inde ab anti-
quis temporibus saepius violatum esse negari non potest. Utique etiam res
sanctissimae ab hominibus contaminari ac depravari solent. Quamquam
hoc est confitendum, hae aetate usque ad bellum peloponnesiacum non
tam prava atque in deos impia mente, quam potius subita irae ac sibi in-
temperantis cupiditatis vi homines Graecos raptos esse et ablatos, nt tem-
plorum sanctitatem negligerent atque adeo ab aris sacris supplices abripe-
rent vel etiam ad eas trucidarent. Nonne ex eo quod et res adversas ao
graves calamitates, si religionem violatam sequerentur, poenas esse a diis
iratis immissas vulgo ducebant, et eos, qui supplicibus non pepercerant,
ἐναγεῖς habebant *patriaque terra expellebant atque adeo eorum ossa trans
fines iaciebant, nec minus ex eo, qnod Apollini Pythio, iubenti supplicem
restitui, dicto audientes erant, satis intelligere possumus, quam sanctum
atque‘inviolabile ius illud divinum hac aetate hominum animis inhaereret?
Π Ceterum id quod nimio irae fervore incensi et animorum intemperantia
oppressi templorum sanctitatem neglexerunt, minus Graecis crimini vertere
debemus, quia bunc eundem fervidiorem animorum ardorem Graecorum
et imprimis Atheniensium illa maxime iuvenili aetate proprium fuisse et
patriae ae libertatis amore esse inflammatum et eo plerumque coniunctum
fuisse praetereaque tam,magnanima facinora procreasse ac tam praeclarum
litterarum et artium florem expulisse haud ignoramus. Neque etiam usque
ad bellum peloponnesiacum ii inventi sunt, qui deorum templa expilarent
et res sacras in suum converterent usum ⁶²). Nisi sorte iu auxilium vocas
Cyrrhaeos, qui utique agrum occuparunt, qui erat templi Delphici. Sed

⁶²) Boeckh. Oce. athen. Π. ¹4²·

