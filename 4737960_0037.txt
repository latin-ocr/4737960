sae et in Minervae etin aliis templis essent, enumerat veniamque et spem fecit,
sese et his thesauris et ipso auro, quo dea circumdata essetrsi summis rernm
angustiis premerentur, esse usuros ⁶⁵). Quamquam lianc ob rem Pericli
minus ,irasci neque ita magno ducere possumus crimini, praesertim quum
hanc conditionem ipsis verbis addiderit, dummodo hoe aurum et haec pe-
cunia haud minore pondere restituerentur, malo tamen in‘ posterum fuisse
exemplo infitias ire non possumus. Et pecunias sacras in hoo non
tantum mutuas sumptas, sed etiam revera ablatas esse, hac induciarum, qnae
Lacedaemonios inter et Athenienses sunt factae, conditione, satis certo testi-
monio confirmatur: Atheniensibus, Lacedaemoniis ceterisque esset curae,
ut ii, qui ex Apollinis Delphici templo sacram pecuniam abstulissent, de-
prehenderentur et in eos iure atque ex maiorum institutis animadvertere-
tur ⁶⁶) Quid tandem cx eo, quod Athenienses Delium illud in Boeotia
situm sanctissimum Apollinis templum, de quo iam supra dirimas, occupa-

, runt et id castellum fecerunt, unde Boeotiae 'urbes democratiae faventes

adiuvare, ceteras vero invadere possent, itaque totum hoc fanum sanctissi-
mum omnesque eius res sacras in suum profanum nsum convertere non
sunt veriti, aliud coniicere licet, nisi utilitatem in Athenienses, praecipue
in eos, qui praeerant rei publicae, plus religione valuisse? Nonne etiam
ex eo, quod Athenienses artificiosa oratione, sane sophistis digna, Boeotiis
persuadere tentarunt, religionem non 'esse laesam, belli enim necessitate
coactos sese hoc in templum confugisse, satis intelligimus, quam illam pra-
vam Sophistarum doctrinam hi iam auam fecissent ⁶⁷). Iidem iterum, quum
Delum, sanctam insulam, tum temporis Spartanis faventem, etsi morem
priorem ⁶⁸) secuti nec aliud quidquam sese facturos esse, nisi ut hanc ex·-
piarent eiusque sanctitatem defenderent, simulantes, verbo expiarent, re
vera autem incolas tota ex insula eiicerent eamque suam in potestatem re-

 

⁶⁵) Thucyd. 11. «3.

⁶⁶) Thucyd. IV. 118.

⁶⁷) Thucyd. IV. 90. 97—98·

⁶⁸) Thucyd. V. ι. Boekh, I. 440 et seq.

